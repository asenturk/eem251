**Proje (11.11.2019)**  
 
Gönüllülük esasına göre Arduino ile proje yapabilirsiniz.  

Proje yapmanız durumunda başarı notunuz  
(%25 arasınav)+(%25 proje)+(%50 final sınavı),  
proje yapmazsanız   
(%50 arasınav)+(%50 final sınavı)   
şeklinde hesaplanacaktır.

**Proje:** Labirentten Çıkan Araç

Projeler tek kişi tarafından yapılacaktır.

Sadece, 1. ve 2. öğretimden 1'er kişi aracın labirentten ne kadar sürede çıktığını LCD veya 7 segment ile gösteren bir sistem geliştirecektir. Bu projeyi isteyenler ofisime gelip bildirebilir. İlk gelen projeyi alacaktır. Proje verildiğinde burada alındığı duyurulacaktır.


Yapmış olduğunuz projeyi yaklaşık 15 dakikalık bir video ile kullanılan bileşenler, yapım aşamaları ve kodlama-algoritmayı kapsayacak şekilde  anlatmanız gerekmektedir. 

Projede  yardım aldı iseniz veya kodlama için faydalandığınız kaynaklar var ise  ifade edilmelidir. Hazır setlerin kurulması şeklinde yapılan proje kabul edilmeyecektir. Proje kodlarını anlayıp anlamadığınız veya sizin yazıp yazmadığınızı anlamak için sunum esnasında   soru sorulacaktır.

Kodlarınız intihal programından geçirilecek eğer bir yerlerden birebir kopyala yapıştır yaptığınız anlaşılırsa projeniz değerlendirmeye alınmayacaktır. 

Aracı en kısa sürede labiretten çıkan, en yüksek puanı alacaktır. Aracın çıkış süresinin  artması  puanınızın azalması anlamına gelecektir.  Projeler bağıl olarak değerlendirilecektir.

Aracın labirentin duvarlarına çarpması, labirentten çıkamaması gibi durumlar eksi puan olarak değerlendirilecektir. 

Projede karşılaşılan problemlere özgün çözümleriniz ekstra puan almanıza sebep olabilir.

Proje başvuruları için son gün 21 Kasım Perşembedir.    
https://forms.gle/B881kGKAWRxXgRs28

Projelerin anlatıldığı Youtube'a yüklenen videonun linki ve (ino uzantılı) Arduino Program dosyası , en son 12 Aralık Perşembe günü aşağıdaki forma eklenecektir. Dosyanın adini okul numaranız olarak ayarlayınız.
https://forms.gle/i9UFa9vE6H828XQy7
Belirtilen tarihte video ve program dosyasını göndermeyenler  yarışmaya katılamayacaktır.


Tüm projeler 16 Aralık ders saatinde sunulacaktır.


İşyeri eğitiminde olanlar projelerini yukarıda belirtilen takvime göre hazırlayacaklardır. Final haftasının ilk gününde sunacaklardır. Saati sınav takvimi açıklandıktan sonra belirlenecektir.

Projenin başarılı bir şekilde çalışması sonrası puanlama:   
Sorular ve video 50 puan, proje 50 puan şeklinde puanlamaya tabi tutulacaktır.